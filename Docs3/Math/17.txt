هندسۀ جبری شاخه‌ای از ریاضیات است که به طور سنتی به مطالعۀ صفر های چند جمله ای های چند متغیره می پردازد. هندسه جبری مدرن بر اساس استفاده از تکنیک های جبر مجرد بنا شده که اساسا از جبر جابجایی استفاده می کند تا مسائل هندسی مربوط به این مجموعه صفر ها (ریشه این چند جمله ای ها) را مطالعه کند.

اشیاء بنیادی که در مطالعه هندسه جبری استفاده می شوند واریته های جبری اند که بیان هندسی حل دستگاهی از معادلات چند جمله ای اند. بیشترین واریته های جبری مطالعه شده خم های جبری صفحه اند که شامل خطوط، دایره ها، سهمی ها، بیضی ها، هذلولی ها، خم های مکعبی مثل خم های بیضوی و خم های درجه چهار مثل lemniscate ها و Cassini oval ها می باشند. یک نقطه از صفحه به خم بیضوی متعلق است اگر مختصات آن در یک معادلۀ چند جمله ای داده شده صدق کند. سوالات بنیادی مربوط به مطالعۀ نقاط خاصی مثل نقاط تکین، نقاط عطف و نقاط در بی نهایت می باشد. سوالات پیشرفته تر مرتبط می شوند به توپولوژی خم و معادلات بین خم های داده شده بوسیله ی معادلات مختلف.

هندسه جبری نقش محوری در ریاضیات مدرن ایفا کرده و پیوند های مفهومی چندگانه ای با شاخه های گسترده ای از ریاضیات چون آنالیز مختلط، توپولوژی و نظریه اعداد دارد. در ابتدا مطالعۀ دستگاه معادلات چند جمله ای های چند متغیره موضوع هندسه جبری بود، آنجا که حل معادله از نظر خارج شده و فهمیدن خواص ذاتی جواب دستگاه معادلات اهمیت بیشتری پیدا می کند، آنجاست که هندسه جبری ظاهر می شود، چرا که در این مرحله دیگر یک جواب خاص اهمیت چندانی در مقابل آن خواص ندارد، این ما را به برخی قلمروها می کشاند که برخی از آن ها جزو عمیق ترین قلمرو های ریاضی هستند، چه از نظر مفهومی یا تکنیکی.
یزدگرد سوم(پارسی میانه 𐭩𐭦𐭣𐭪𐭥𐭲𐭩) سی و پنجمین و واپسین شاهنشاه ایران و انیران از دودمان ساسانی، پسر شهریار و نوهٔ خسرو پرویز و همسرش شیرین بود. در سال ۶۳۲ میلادی چون کسی از خاندان سلطنتی نمانده بود، او را برگزیده و بر تخت شاهی نشاندند. به قولی وی هنگام بر تخت نشستن ۸ سال داشت و به مدت نوزده سال پادشاهی کرد. با به پادشاهی رسیدن یزدگرد، بعد از چندین سال‌آشوب و تفرقه، سرانجام ثبات به تاج و تخت ایران بازگشت.

حمله مسلمانان به ایران در زمان پادشاهی او رخ‌داد که به تسخیر تیسفون و تقریباً سراسر قلمرو ساسانیان و شکست و آوارگی یزدگرد سوم انجامید. یزدگرد در نتیجهٔ خیانت گروهی از زیردستانش پیرامون مرو در آسیابی کشته شد.


نگاره‌ای از یزدگرد سوم، کاشی کاری‌های تکیه معاون‌الملک، کرمانشاه، ایران
مرگ یزدگرد به روایت شاهنامه وقتی یزدگرد از قصر فرار کرد به مرو رفت و پیش آسیابانی به نام خسرو پناه گرفت وقتی که یزدگرد گرسنه بود به آسیابان گفت:من گرسنه ام ) آسیابان گفت:جز نان خشک چیزی ندارم ) یزدگرد گفت : همان نان خشک خوب است ) آسیابان نان را به یزد گرد داد ولی سربازان ماهوی سوری دنبال یزدگرد بودند که فهمیدند که یزدگرد پیش آسیابانی به‌ نام خسرو است خسرو پیش ماهوی آوردند و ماهوی به او زر داد تا یزدگرد بکشت تا ماهوی سوری جای یزدگرد را بگیرد و خسرو قبول کرد و شبانه‌ خسرو پیش یزدگرد آمد ولی یزدگرد خوابیده بود که خسرو یزدگرد را با خنجر کشت و سربازان آمدن تا تاج ، لباس و انگشتر یزدگرد را به ماهوی سوری بدهند و ماهوی دستور داد که پیکر یزدگرد را در رود بیندازد و صبح سربازان پیکر یزدگرد را در رود خانه انداختند و مردم با گریه و زای به پیکر یزدگرد نگاه می کردند ولی مردم نمی خواستند پیکر يزدگرد در آب باشد و مردم یزدگرد را به خاک سپردند.